Pandēmijas laikā ir stipri ierobežotas pierastās aktīvās atpūtas iespējas, piemēram treniņi trenažieru zālēs, grupu nodarbības, komandu sporta veidi iekštelpās un tamlīdzīgi. Esot aktīvas pārgājienu piekritējs novēroju, ka daudzas populāras dabas takas tiek slēgtas pārāk daudzo apmeklētāju dēļ, tādēļ ideja ir izveidot lietotāju veidotu pārgājienu un pastaigu taku datubāzi, kura piedāvātu iespēju ielādēt paša veidotu pārgājiena maršrutu GPX formātā, uzzīmēt maršrutu kartē, ielādēt jebkuru no datu bāzē esošajām dabas takām, kā arī balsot par labākajām takām. Laika gaitā varētu pievienot ne tikai pārgājienu takas, bet arī velo maršrutus un citas aktīvās atpūtas iespējas.
Ideālā gadījumā būtu iespējams izveidot pašorganizējošu komūnu, kura pārbauda ievietoto maršrutu kvalitāti, atbilstību tādējādi veidojot kvalitatīvu saturu, līdzīgi, kā to veic StackOverflow.
